# -*- mode: mandoku-view; -*-
#+TITLE: 本堂集
#+DATE: 2015-08-25 00:06:19.242727
#+PROPERTY: ID KR4d0368
#+PROPERTY: BASEEDITION WYG    
#+PROPERTY: JUAN 卷十六
<pb:KR4d0368_WYG_016-1a>¶
欽定四庫全書¶
　本堂集巻十六¶
　　　　　　　　　　　　　宋　陳著　撰¶
　七言律詩¶
　　次韻梅山弟詠梅¶
冬塞方嚴春自通老根芳脉與天融清於僊李月梁上¶
瘦似神蘇雪窖中庾嶺依然開信早孤山無復課詩工¶
一枝在手驛風逺渺渺予懐誰與同¶
<pb:KR4d0368_WYG_016-1b>¶
　　雪中偶成¶
寒光皓皓照殘年方信人間别有天一色村中見流水¶
半乾屋上有炊烟洛人僵卧今誰問塞馬飛馳正自便¶
想得南枝梅好在風檐獨立思悠然¶
　　次韻弟觀雪中二首¶
剪耳嚴風利似刀吹嘘滕六做功勞大包天地為一色¶
老盡山林無二毛借煖尚能賖綠蟻禦寒終不羡裘羔¶
天涯多少窮途客欲寄書南雁影髙¶
<pb:KR4d0368_WYG_016-2a>¶
萬里長天一様雲紛紛吹下玉成塵能令下界皆稱瑞¶
誰謂南人不識真積凍已多為麥地培湯更辦百花春¶
强将光景寛衰老呵手微吟意欠新¶
　　送江&KR2090;與人¶
玉&KR2090;分自海仙奩藜腹新來約束嚴入手頗憂窮鬼捩¶
収涎已羡老饕饜何妨帶甲歸庖慣相與調珍助齒甜¶
要識淡中滋味永多加椒酒少施鹽¶
　　正月四日到張車偶成¶
<pb:KR4d0368_WYG_016-2b>¶
晴行半日到張車石路﨑嶇趁水斜一窟山中成草市¶
數株松下見梅花居民盡老他無事就土為生自有涯¶
誰料如今同沸鼎不時飛鳥漲塵沙¶
　　正月五日訪王韋軒知府(名/槻)東塢真詔道中¶
晴光欲雪做新元訪舊西來第一畨十五里行千曲路¶
兩三處見數家村山培浮土為田肉澗束湍流有石痕¶
安稳不知危世事更從何處覔桃源¶
　　次韻董伯和燈夕有感二首¶
<pb:KR4d0368_WYG_016-3a>¶
萬燈無復豔端門一簇星毬里域春羌調悲酸吹笛社¶
村聲祥瑞賣餳人鬼神亦要民心樂山谷聊舒世態顰¶
㝡好今宵天上月安知時事有陳新¶
　　其二¶
數枝燈火口祠門妝㸃山中一閧春俚語為求蠶麥福¶
隊遊多是布荆人强隨戲鼓㸔狂舞忍聴嘶&KR0911;入少顰¶
見説九街羅綺地傳呼禁夜令方新¶
　　次韻董三餘(名元/龍)約賞月丹瑞香¶
<pb:KR4d0368_WYG_016-3b>¶
老仙平日練心丹荏苒光隂百嵗間隨分種花供冷眼¶
逢人留酒有温顔乾坤只作醒中夢風月何妨忙處閒¶
有約酬春争起舞要㸔北道破先慳¶
　　二月二十五日醉吟¶
午酒三盃率處真不知門外有風塵溪山花木一簾影¶
兄弟妻孥滿屋春萬事到頭皆有命兩間立脚要求仁¶
羲皇以上已難問且作淵明左右人¶
　　次韻梅山弟感春¶
<pb:KR4d0368_WYG_016-4a>¶
老來危迹感秋蓬萬事都歸馬耳風百五節為春好處¶
兩三年在亂離中濺花難禁少陵泪縛柳休辭韓子窮¶
最是殘燈風雨夜杜鶻聲裏夢西東¶
　　用前韻記夢中所感¶
風引歸舟逺翠蓬轉頭三見柳花風傷心殆盡王摩詰¶
痛哭真成賈太中尚有鬼神知夜問誰知兄弟坐天窮¶
此時此意無人㑹放讀離騷太乙東¶
　　上巳日同弟觀張子開㑹内弟貝端甫家¶
<pb:KR4d0368_WYG_016-4b>¶
村環十里即朱陳時節過從氣誼真酒味同甘山脉水¶
韭香一洗俗饕塵雲南近日偶無事天下幾人知此春¶
相對無言無盡意不将桃李著精神¶
　　三月五日過雲南竺湘家舊軒南軒懐朝兒¶
憶昨携兒寄小軒兒今何在小軒存喚爹若有褰裳語¶
戀毋猶多淚席痕兩樹桃花飛痛血一山松影䕶遊魂¶
銷凝良乆忽如見與我同歸家處村¶
　　山人送檜植於當門偶感¶
<pb:KR4d0368_WYG_016-5a>¶
山人知我嵗寒情十里携來老眼醒鑿破蒼苔方丈地¶
種為門户四時青春寒亦是雪霜意世變從他風雨腥¶
牢立本根須暢茂不施巧結㸔真形¶
　　戊寅三月十一日為桑麥説苦¶
一年景象在春光底事今年春反常四十日來無㸃雨¶
二三月裏却多霜麥苗病燥飯虧料桑葉死寒蠶絶糧¶
天下蒼生不堪命但㸔人事即隂陽¶
　　脾疼大作¶
<pb:KR4d0368_WYG_016-5b>¶
夜來宿痼起心脾展轉無眠不自支水鳥信天那得飽¶
河魚作祟却乘飢苦無藥力課神效爛煮菜羹為善醫¶
造物怕生安樂病時将疾痛甚吾衰¶
　　昨方為桑麥為苦今日忽喜得雨¶
連日南風雨不成今朝忽有洗簷聲春膏喚起地元氣¶
仁脈流行天本情桑媍驚傳二葉迸田翁癡望兩岐生¶
窮閻繫命皆蠶麥最是難供急急征¶
　　聞杜鵑¶
<pb:KR4d0368_WYG_016-6a>¶
帝魂舊話是邪非知得安危動處幾自出蜀啼隨地氣¶
直從洛去洩天機春風萬古此心在雲樹千山何日歸¶
聴到如今轉難聴恨無雙翼與俱飛¶
　　與弟觀侄津哭伯求弟道茅山泊東林寺坐雨¶
西來本是趁晴天雨卧東林日似年百念已成沈水石¶
一行直作坐灘船何妨華萼添詩集暫與闍黎結飯縁¶
决意明朝向東去山堂未到已澘然¶
　　題雪竇西麓菴¶
<pb:KR4d0368_WYG_016-6b>¶
踏遍山南紫翠闗轉西尋麓更幽閒菊花數本竹邊路¶
茅屋幾間溪外山巧著軒窻隨上下賸留書畫在中間¶
是庵信美非吾土自有莵裘足徃還¶
　　同黄東發提舉遊仗錫山¶
十八盤頭翠碧函参差檐棟倚嵓嶄桑根已換如來座¶
峯頂猶存太白巖地有栗泥堪當飯山無松木獨宜杉¶
半天圗畫風塵外我有新題居士銜¶
　　次韻前人食素餛飩¶
<pb:KR4d0368_WYG_016-7a>¶
庖手餛飩匪一朝饌雖多品此為髙薄施豆膩佐皮軟¶
省著椒香防乳消湯餅粗堪相伯仲内包那敢奏功勞¶
還方謹勿傳方法要使安貧無妄饕¶
　　仗錫山别前人¶
結約登臨百里深流連風雨一窻隂新寒燈火照清夢¶
絶静山林生古音此日與君相别處有天知我不言心¶
歸途歩歩須回首蒼壁擎雲幾萬尋¶
　　次韻前人取别二首¶
<pb:KR4d0368_WYG_016-7b>¶
初心髙處欲窮遊兀坐書窻七月秋風雨已成貧甫嘆¶
山雲却為老韓収從來人事有圓闕可是天公分去留¶
正爾無聊負暄立志書忽落剡溪頭¶
雲斾吹晴踏翠巔冩成詩巻思翻然誰知同賦有齊已¶
人指醉吟為樂天意自源頭水中湧語如山色雨餘鮮¶
尾貂付分歸鴻去欲便尋盟未有縁¶
　　黄子羽山長為不及同山行次余别東發别余韻¶
　　　見寄因再用韻以謝二首¶
<pb:KR4d0368_WYG_016-8a>¶
文脉絲垂感慨深奎躔今直鄮山隂末流自直狂瀾倒¶
獨步直成空谷音四海園林春事裏一家松竹嵗寒心¶
相知不必長相見明月春風處處尋¶
憶昨追隨太史遊欠招吟脚共評秋自憐蒲柳難禁老¶
君向桑榆儘可収人物多從危世見山林盍有好詩留¶
和篇忽轉雲南去便當同行雲上頭¶
　　十月二十四日過弟觀寓出萊菔相欵¶
趁溪茅舍竹籬隂石徑如蛇屈曲深吏卒不行烟冷處¶
<pb:KR4d0368_WYG_016-8b>¶
弟兄聊説嵗寒心牀頭無酒可歸算窻外有雞留伴吟¶
過午忽脩萊菔供悠長滋味在山林¶
　　次韻剡張知録名宓見寄¶
危途葢把隱為師名姓翻嫌世或知栗里已成終老計¶
桐鄊猶記舊遊時雲山杳杳勤搜便風雨瀟瀟獨寄詩¶
目送心期無别語厚培根本做春枝¶
　　留范景山¶
滿天風雨作新正下訪勞君一日程長揖不交隨俗禮¶
<pb:KR4d0368_WYG_016-9a>¶
苦言惟有隔年情燈生暈處醒相對犬吠聲中心自驚¶
人事難齊時事險聚頭時節且遲行¶
　　遊蔡峯過黄沙坑懐朝兒¶
入谷﨑嶇十里程更﨑嶇處見沙坑㓜兒曽記流鴻影¶
老我難忘䑛犢情後日早知為死别當時寸步亦同行¶
如今但有東風泪洒入流泉慟失聲¶
　　溪上嶴¶
滿坡翠竹間梅花梅竹中間住幾家本為牛羊安著脚¶
<pb:KR4d0368_WYG_016-9b>¶
近來狼虎肆磨牙青山緑水成烹鼎白紙烏薪等撒沙¶
邂逅老農聊慰勞且隨時刻做生涯¶
　　蔡峯似徐鱗卿名攀龍¶
老志襟懐得䘮齊東風吹暖送行藜羣山捧谷雲居下¶
一嶺分疆水向西有路不來多事馬滿邨交唱太平雞¶
主人九十清談健樽酒留連日又低¶
　　三井¶
兩崖削鐵上擎空下有靈潭與井同龍出世時磐石透¶
<pb:KR4d0368_WYG_016-10a>¶
水無低處洞天空餘波噴作雷霆怒大旱騰為霖雨功¶
兄弟相携㸔竒迹脚根牢立險&KR1077;中¶
　　董伯和竹溪寓居¶
三井西邊十畆坡與雲盤礴傲羲娥危時自説昇平話¶
險地今為安樂窩魚鼈収溪供草酌竹松臨户當花窠¶
故園䑓榭姑蘇問萬世從來蟻一柯¶
　　次韻徐鱗卿¶
百罹身世不成家贏得蕭蕭兩鬢華夢想山行三載裏¶
<pb:KR4d0368_WYG_016-10b>¶
綢繆親誼百年賖蒼顔一見如枯柏佳語相延總粲花¶
别後有詩須狎寄莫嫌踏險路谽谺¶
　　九月十日鄉人醵飲丹山分韻得東字¶
山光肅肅净杉松草草提携里曲同不是休官住林下¶
無縁問菊到籬東世途險廹閒為福鄉誼綢繆醵有功¶
酒散月明多感處牛山故國正西風¶
　　示都兒學書¶
都子方知硯石親字雖小技盍留神魯公米帖猶存古¶
<pb:KR4d0368_WYG_016-11a>¶
王氏蘭亭已失真莫事鋒鋩多巧鋭要令骨肉兩停匀¶
中心端正手圓活此外無方可教人¶
　¶
　¶
　¶
　¶
　¶
　¶
<pb:KR4d0368_WYG_016-11b>¶
　¶
　¶
　¶
　¶
　¶
　¶
　¶
　本堂集巻十六¶
