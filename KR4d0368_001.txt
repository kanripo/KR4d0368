# -*- mode: mandoku-view; -*-
#+TITLE: 本堂集
#+DATE: 2015-08-25 00:06:18.965392
#+PROPERTY: ID KR4d0368
#+PROPERTY: BASEEDITION WYG    
#+PROPERTY: JUAN 卷一
<pb:KR4d0368_WYG_001-1a>¶
欽定四庫全書¶
　本堂集巻一¶
　　　　　　　　　　　　　宋　陳著　撰¶
　詩¶
　　夀馬裕齋觀文(名光字/子華)¶
　山之髙夀裕翁也翁之徳與鍾山而俱髙則翁之夀¶
　與鍾山俱乆而作是詩也¶
天作髙山大邦之屏外禦其侮王國庶定¶
<pb:KR4d0368_WYG_001-1b>¶
維石巖巖維徳之基天實為之是以似之¶
人亦有言如山之夀萬有千嵗保艾爾後¶
　　　山之髙三章章四句¶
　江之永美裕翁也翁之徳澤源深流長民之悦之而¶
　作是詩也¶
江之永矣其流湯湯整我六師告成于王¶
春日載陽薄言采芑泳之游之民之洽矣¶
清且淪漪有美一人懐哉懐哉率土之濱¶
<pb:KR4d0368_WYG_001-2a>¶
　　　江之永三章章四句¶
　東山裕翁之志也如翁之志其為謝傅之東山乎¶
我徂東山以遨以遊彼采葛兮謂我何求¶
鳳皇于飛出自幽谷載好其音集于灌木¶
　　　東山二章章四句¶
　有鶴念己也念己之不能從翁而樂也¶
有鶴在林懐之好音載飛載止食野之芩¶
倡予和汝爰得我所何斯違斯自貽伊阻¶
<pb:KR4d0368_WYG_001-2b>¶
陟彼崔嵬豈不懐歸英英白雲跂予望之¶
　　　有鶴三章章四句¶
　五言絶句¶
　　西上罕嶺¶
此去向南西山髙山復低不逢清話客已覺倦扶藜¶
　　絶句¶
忩晴雨淋瀝花空皆寂寞夢回人不見愁重酒消索¶
　　夏五朔旦示都兒學書¶
<pb:KR4d0368_WYG_001-3a>¶
老去眼生花兒方學畫鴉聊將二十字要識汝傳家¶
　　長兒深生日集經語示之二首¶
惟友于兄弟惟順于父母無忝爾所生造端乎夫婦¶
君子之容舒吉人之辭寡有常則可矣欲自得之也¶
　　答妻姪趙良藩問學¶
藩兄欲學書來問學何如孝弟為根本文章特緒餘¶
　　元夕應人求題酒肆燈¶
燈花三五夜鼓笛十分春欲見太平事誰非沈醉人¶
<pb:KR4d0368_WYG_001-3b>¶
　　續姪溥賞&KR1616;醿勸酒二首¶
花有重開日人無再少年相逢𢬵酩酊何必備芳鮮¶
醉時愁亦樂老去日如年慣見紅相别欣逢緑又鮮¶
　　題扇畫東坡¶
形神雪山松衣巾赤壁風望之凛凛然埽退炎塵紅¶
　　題扇畫東坡抱琴¶
謂是蘇長公如何抱絲桐不必窮是非聞名自生風¶
　　醉中出門得風¶
<pb:KR4d0368_WYG_001-4a>¶
殘生有今日一醉得春風想見羲皇上人人此樂同¶
　　次兒瀹以詩四首道各意因兩用其韻¶
待食信天公送窮戒星奴駕言一煮字安得三分厨(宴/)¶
(客/)¶
弦歌不救魯告諭難入巴世事蛇赴壑吾生狗䘮家(嗟/)¶
(時/)¶
富貴碧筒醉褦襶火傘來何如溪山曲一笛吹寒梅(憚/)¶
(熱/)¶
<pb:KR4d0368_WYG_001-4b>¶
逃不從幼安放非效元真願事堯舜主或與䕫龍親(思/)¶
(古/)¶
　　　以上自道也¶
膏粱道之賊資財人所奴不如貧而樂客至菜一厨(宴/)¶
(客/)¶
角利蠻與觸幻世慈若巴當知靠裏業自有書滿家(嗟/)¶
(時/)¶
俗氛炎鬱攸世熖毒惡來清當友孤竹艶當友仙梅(憚/)¶
<pb:KR4d0368_WYG_001-5a>¶
(熱/)¶
風雷漢臣㑹天日唐主真而曹其勉旃或者一見親(思/)¶
(古/)¶
　　　以上示諸兒¶
　　良月念一日郡庠置酒爐亭勞余出山且取子美¶
　　　何時一樽酒重與細論文分韻賦詩韻不以及¶
　　　就成十絶¶
人生朝陽露物變水上波茫茫宇宙間如此道義何¶
<pb:KR4d0368_WYG_001-5b>¶
蘭菊不競芳鴻燕各有時可以人不如大哉義曰隨¶
知心不用多流俗未易一相逢輙矛盾方信有膠漆¶
蒲葵裁成扇癭木斵為樽自是山林物不入紈綺門¶
書忩二尺檠爐亭一樽酒别去七十年此樂重回首¶
爾來魯泮新快覩戴席重下舂分尺光乃與此際逢¶
草木味自同尊酒歡相與舊夢忽似觥恍不知何所¶
四座同寮賢一和長官契樂極忘主賓論到貫粗細¶
鳶魚自飛躍烏兎空追奔中有古道在難與時情論¶
<pb:KR4d0368_WYG_001-6a>¶
江湖寛相容風馬留更勤襄陽或可傳北山若為文¶
　六言絶句¶
　　村景四首¶
南陌耕雲脈脈東風吹雨斜斜流水滿邨春事炊煙隔¶
岸人家(春/)¶
田舍灌苗戽水店家汲水施漿穉子清溪浴午老樵緑¶
樹休凉(夏/)¶
風生老樹飛葉雨過殘雲帶霞禾塲牛卧落日漁村鴉¶
<pb:KR4d0368_WYG_001-6b>¶
起平沙(秋/)¶
雪霽山屏可畫風髙雁字難書訪梅橋斷呼渡芟麥天¶
寒荷鋤(冬/)¶
　　與貝氏子(名斗/紀)書中¶
柴門任風開閉茅屋盡日虛閒補湊粗茶淡飯報答流¶
水青山¶
　　題畫扇¶
松下披衣坐着飛瀑巖前洗脚畫向塵汙人看教知山¶
<pb:KR4d0368_WYG_001-7a>¶
林天樂¶
　　題王之朝所惠扇¶
八十三嵗衰翁執熱也要清風此凉來自何處來自羲¶
之手中¶
　¶
　¶
　¶
　¶
<pb:KR4d0368_WYG_001-7b>¶
　¶
　¶
　¶
　¶
　¶
　¶
　¶
　本堂集巻一¶
