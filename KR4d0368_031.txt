# -*- mode: mandoku-view; -*-
#+TITLE: 本堂集
#+DATE: 2015-08-25 00:06:19.510629
#+PROPERTY: ID KR4d0368
#+PROPERTY: BASEEDITION WYG    
#+PROPERTY: JUAN 卷三十一
<pb:KR4d0368_WYG_031-1a>¶
欽定四庫全書¶
　本堂集巻三十一¶
　　　　　　　　　　　　　宋　陳著　撰¶
　歌行¶
　　弟&KR0581;飲至醉醉歸蹶道中荆棘中¶
聖俞小飲亦百盃髙义兩手無欹頹曼卿登樓終日飲¶
端坐人謂神仙来二賢佳話三百載磊磊亦有梅山在¶
有人招邀無不如吞吸樽罍氣如海夜来一醉不為淫¶
<pb:KR4d0368_WYG_031-1b>¶
歸路胡為不自禁蹴壓荆棘卧霜草接䍦到着衣披襟¶
我来相問胡乃爾笑而答之言纚纚禮豈為我軰設哉¶
君特未知其趣耳今日何日要如何宇宙偪仄蜂一窠¶
進不得以事業見退老溪曲山之阿當時仰天月如水¶
恍惚采石江頭見醉李或時展轉見隣簷如席同舍郎¶
家甕邊地以形骸觀若狂疎外形骸觀方見吾世人總¶
被形役心我獨了了心存初淵明對菊敗籬下豈其嗜¶
酒誰知者少陵非愛牛炙酒花鳥感時詩淚㵼一聞此¶
<pb:KR4d0368_WYG_031-2a>¶
語心神驚大夢忽覺暗忽明自今有酒但相覔從人看¶
我兄弟醉中醒¶
　　次韻单君範寄梅行¶
洛陽今何辰姚黄委沙塵豈無桃李花荆棘相僕臣咄¶
咄嵗成晩山空水粼粼化為萬葉飛日斷無可人誰知¶
霜雪根獨抱寒中春¶
　　醉中示姪溥¶
山茶風香酒㣲波杏花日長人笑歌兒孫歡擁白髪婆¶
<pb:KR4d0368_WYG_031-2b>¶
煑菜解醉不厭多人生樂事恐蹉跎世事等是一夢柯¶
孝義兩字不可磨當與兄弟相切磋我家兄弟三世過¶
謹勿令人説如何¶
　　後紀時行¶
嵗在乙酉孟旾朔天氣凝滯雲不開一日二日三四日¶
或雨或雪或夜雷山川失色萬物病寒氣折骨淖沒脛¶
如大兵後洪水餘雞犬無聲烟火冷况昔三陽轉新元¶
公私萬事五日寛上得盃酒夀父母下與妻孥賀團圞¶
<pb:KR4d0368_WYG_031-3a>¶
如今景物不可説官府何曽有時節符移㨗出星火飛¶
吏卒呌囂豺虎烈意謂東風換年頭眼前百錮庶有瘳¶
天時人事乃如此何以解吾憂世憂元日連隂至七日¶
老杜感時時紀實太平時節身難遇昌黎此語亦悽惻¶
是時世事未如今二老已有難言心我今更有難言處¶
聊記嵗月那忍吟¶
　　吾䣊與佛㑹¶
　　　世人大為經㑹不足怪可怪者在吾軰中人耳¶
<pb:KR4d0368_WYG_031-3b>¶
　　　因賦惜子瞻一篇¶
我惜蘇子瞻氣豪天地隘雄文萬斛前盛名表昭代自¶
負學見道欲漲歐陽派胡為所以學先與本論背或者¶
交浮屠聊爾奚足怪何至敢昌言前身五祖戒眉山世¶
積善老泉亦英邁脉絡有自来胚胎乃融㑹顧誣正大¶
傳謂感非類穢胡鬼是吾親父與母安在痛哉復痛哉¶
不孝此為大本来中無主恍惚求諸外一妄流到今狂¶
瀾正澎湃人人説輪囘處處習夸唄有識或見譏動以¶
<pb:KR4d0368_WYG_031-4a>¶
蘇為解愚者不必責可責在吾軰當時若遇吾夫子鳴¶
鼔攻之此為最¶
　　癸未冬至後與妻對酌偶酌遂賦¶
買臣賣薪妻見棄髙鳯嗜學遭妻詈我窮到骨累百指¶
藜藿併日一髮氣妻自機㸑謀餘生諸兒忍寒結饑腸¶
有時我痴笑問妻妻亦笑答貧其常聽之不覺一絶倒¶
不謂此道君亦曉滿天地間皆浮塵消磨不盡惟此道¶
低頭拱手説與妻孟光舉案與眉齊當時豈縁醉飽故¶
<pb:KR4d0368_WYG_031-4b>¶
深逺滋味出鹽虀而况今日為何日我年今年已七十¶
我妻之年雖少我老心古道與天質偶然得醉平生歡¶
醉中冩與諸兒看人間不必問貧富須信關睢為造端¶
　　四月五日醉書慈雲閣¶
峰開荷葉東南傾梵宫截斷西来青參差樓閣空半起¶
撞鐘椎魚撼林坰奔走簦笠數百里隨時来乞山中靈¶
大衆坐飽雲捧足百需順應水建瓴彼饕者誰尸海閫¶
日鬻三帖出府庭交馳爭此一席捲赭山不足搜鉢瓶¶
<pb:KR4d0368_WYG_031-5a>¶
囊槖所攫鳥獸散遺臭滿山草亦腥簷棟摧落甚敗驛¶
旁風雨濕上有星厨烟寂寞甑釡破殘僧菜色身伶俜¶
山運忽回縁法倒鐵錫飛入總雲亭伽藍起舞山鬼避¶
避大法鼔轟雷霆竪硬脊梁施敏手恢恢餘刃新發硎¶
仆者以興弊者剗如痼病脱沈醉醒况今佛流正澎湃¶
平地丈浪騰滄溟何事不可咄嗟辦寺已如畵山翠屛¶
誰知不忍回首處山下景色何凋零文獻故家編下戸¶
瀟瀟四壁門長扄舊来豪家䑕竄伏貧民偶遺風濤萍¶
<pb:KR4d0368_WYG_031-5b>¶
呌囂隳突尚不已宛轉就縳垂死丁春風無分日光薄¶
寃聲苦雨那可聽信有天堂與地獄咫尺中間分異形¶
世變不情至此極仰面三嘆天冥冥¶
　　夜夢在舊京忽聞賣花聲感有至于慟哭覺而泪¶
　　　滿枕上因趁筆記之¶
賣花聲賣花聲識得萬紫千紅名與花結習夙有分宛¶
轉説出花平生低發緩引晨氣軟此斷彼續旾風縈九¶
街兒女方睡醒爭先買新開門迎泥沙視錢不問價惟¶
<pb:KR4d0368_WYG_031-6a>¶
欲蕩意摇雙睛薄鬟髙髻團團揷玉盆巧浸金盆盛人¶
心世態本浮靡庶㡬治象有承平賣花聲賣花聲如今¶
風景那可評向時樓臺買花戸凄烟落日迷荆榛但見¶
馬嘶逐水草狐狸白晝嘷荒城萬花厄運至此極縱有¶
賣聲誰耳傾吾生不辰苦懐舊如病入痼酒宿酲况被¶
春風暗撩撥旁無知我難號鳴忽焉夜枕發為夢恍恍¶
惚惚行故京一唱再唱破垣隔聞聲不見花分明謂此¶
何日尚有此傾面大慟泪縱横久而方覺更哽塞擁被¶
<pb:KR4d0368_WYG_031-6b>¶
危坐百感并我年今已七十一豈是年少閒關情天空¶
地濶説不盡山外杜鵑啼殘更¶
　　看花吟¶
少陵野老老更痴看花看開千萬枝安樂窩中打乖叟¶
看花只看半開時二賢看花各有意我亦有意看離披¶
紅飛換得緑隂出瀟洒頗與老眼宜麥風揚塵野色秀¶
梅雨蒸葉香氣滋避人好鳥着巢稳爭春蜂蝶今何之¶
本来生意無斷斷静看逰戲造物兒不觀聖人畫剥卦¶
<pb:KR4d0368_WYG_031-7a>¶
剥窮于上復下隨嗟乎人事正如此盛非終盛衰非衰¶
衰盛相乗乃常理盛不必喜衰奚悲誰知世情偏喜盛¶
我看花衰我自知¶
　　六月五日大風雨水弟觀有詩道其事因和之¶
自古人間多水旱人事盡時功過半區區事空不事實¶
三代以後人心亂吾鄉薄産寄山溪﨑嶇隨勢無尺齊¶
受水通灌盍預備隄防以石堰築泥顧不此信信偶木¶
頰舌㖵誦淫比屋豈知性本依人行方信之中神所宿¶
<pb:KR4d0368_WYG_031-7b>¶
火雲遮日雷無聲兼旬望憂憂羣生更兼五日天不雨¶
原無黍稷田無秔田里倚龍為人命百拜哀鳴聒龍聽¶
忽焉夜雨一霑濡咸謂卧龍今睡醒胡為詰朝天晦瞑¶
颶母横挾揚威靈撼山崩谷發廬舍掀播兩間摧萬形¶
初謂得雨龍之賜誰料此風隨後至或者風雨自有數¶
龍亦無知天做事不如反已自求天難獨靠龍圖萬全¶
况持紙錢徼妄想正似銜石將海填里無千戸分十甲¶
謟鬼誅裒知㡬匝流俗酣溺死不怪我有苦言誰聽納¶
<pb:KR4d0368_WYG_031-8a>¶
　　緑萼梅歌¶
　　　奉川西山下地名董麓嶴趙敏求之家有此于¶
　　　九月着花而王㣲齊趙敏求有詩景文轉以示¶
　　　因賦一章冩余意¶
君不見宣和艮岳緑萼梅百花魁中此為魁綘霄燈火¶
不終夕剪為荆薪毁為灰又不見駐蹕錢塘開聚景此¶
梅又花天寵幸江神不才馬飛渡踏碎禁地花無影兩¶
地百五十年餘花與國都相有無誰知造物不盡意尚¶
<pb:KR4d0368_WYG_031-8b>¶
留人間一種癯山中佳人清似水放開吟饕嚼花髓我¶
未見花得見詩見詩便與花相似且聞九月花已芳竒觀到¶
眼詩為忙臘前年後是正候忽為秋光豈其常大庾嶺¶
頭炎瘴地年年早開不為異四明相去數千里不應早¶
花亦如此吁嗟地氣如車輪自南而北知㡬春如今所¶
見到草木不獨飛鳥啼天津梅乎梅乎本清絶花如白¶
玉枝如鐵矯矯胡為心亦隨不念從前傲風雪唐苑九¶
月誇梨花鶴林九月艶杜鵑我欲梅根一酧酒謹勿與¶
<pb:KR4d0368_WYG_031-9a>¶
彼爭取非時妍¶
　　丙戌二月二十五日梅山弟為孫試週遂賦¶
梅山種梅封且培梅山種善如種梅有善必報既有子¶
有子且復生孫来蕭艾之間芝挺出今朝纔為兩三日¶
咿嘔似欲指之無爍爍眼光如㸃漆中庭展席分排鋪¶
童冠環立覘所趨從容顧視前舉手干戈爼豆詩與書¶
吾家昆弟存者㡬六十見孫有吾弟未問他日成人事¶
庶㡬正脉存祖禰盃盤團圞家庭春豈是閒心兢芳辰¶
<pb:KR4d0368_WYG_031-9b>¶
危時閉門獨生意一醉有感天猶仁吾弟所喜吾亦喜¶
亦欲舍飴娛晚嵗自知無徳開後人有不盡澤吾先世¶
不觀吕范兩名家賢子若是何其多皆從世積心上出¶
安知他日吾非他¶
　　夜飲慈雲諸公索詩因成長篇¶
世艶明滅螢尾光客氣騰躍烟中香烟消螢死竟何有¶
要知人事亦何常今夕何夕山中集六客相對通肺腸¶
樽中不問酒聖賢得醉即是無何鄉耳邊皷笛有自好¶
<pb:KR4d0368_WYG_031-10a>¶
忽而散去吾何妨吾軰本非淫湎沉聊以寄意齊興亡¶
老禪知我酷信我謂此非痴亦非狂呼童展紙快磨墨¶
聽我趁筆窮夜長囅然一笑如夢境清風明月自有大¶
文章¶
　　登慈雲閣示齡叟月嶠¶
人間何處無春風春風好處山林中我與齡叟心事通¶
去年雪外来共松爐紅梅花窻下今日還相逢鏗然者¶
誰敲竹笻吾友月嶠勤相從拍手一笑意氣同各饌所¶
<pb:KR4d0368_WYG_031-10b>¶
有留從容叢盤簇豆異味重傾壺倒榼新篘濃瀹我以¶
茶鼎之芳茸戰我以詩筆之銛鋒浮生誰能百嵗終世¶
變翕忽雲飛空烏輪無情已下舂白鳥翩翩投前峰歸¶
興浩浩舞而東醉中無語可謝兩主翁¶
　　寄盧致逺¶
春来日日雪滿山雪晴初放春風還髙人佳處獨先得¶
挼藍新漲溪一灣楊垂岸竹隔水梅花飛香莎草斑市¶
聲咫尺自辟易天景呈發無留慳何須學徐生東泛海¶
<pb:KR4d0368_WYG_031-11a>¶
也休問老子西入關手招鴻鵠碧雲逺耳狎雞犬白日¶
閒雨畦灌蔬翠鼎鼎春槽壓酒紅潺潺可以仙吾氣可¶
以童吾顔可以平歩騷吾吟免着蠟屐窮躋攀可以曠¶
視舞吾醉安用長袖妍弓彎乾坤雖大此豈少媿我衰¶
老非其班投我之轄下我榻便欲援我超塵寰攜持雅¶
道歸破屋分與松菊盟長跧君如不忍棄我去倘可畵¶
我浮丘洪厓間¶
　¶
<pb:KR4d0368_WYG_031-11b>¶
　¶
　¶
　¶
　¶
　¶
　¶
　¶
　本堂集巻三十一¶
