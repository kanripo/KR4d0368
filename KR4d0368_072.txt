# -*- mode: mandoku-view; -*-
#+TITLE: 本堂集
#+DATE: 2015-08-25 00:06:20.262864
#+PROPERTY: ID KR4d0368
#+PROPERTY: BASEEDITION WYG    
#+PROPERTY: JUAN 卷七十二
<pb:KR4d0368_WYG_072-1a>¶
欽定四庫全書¶
　本堂集巻七十二¶
　　　　　　　　　　　　　宋　陳著　撰¶
　劄子¶
　　與陳簽判(文龍/)劄¶
某辱不鄙以草木臭味相命不復贄套語首祈涵宥某¶
乆欲羾狀道𠂻曲于道誼主塵埃因循到今幙天在上¶
坎坎縣穽頓以安存知感知自第迂拙不化亦其山林¶
<pb:KR4d0368_WYG_072-1b>¶
宿姿得百里地而宣上風化意謂可以行志到則動足¶
掣肘富豪姦猾之徒倚聲附勢掀舞簸弄以不納稅頻¶
訢吏相髙冩鶩有死于縣令箠楚之下不敢一犯此徒¶
之顔死故茍焉規模者皆俛首帖耳獲以全去稍自振¶
厲則禍機立發某既不敢求勝又不敢求全亦非惟隨¶
事傍理而固有不得志者含沙吠雪無日不為摧謝令¶
計某所望者正法眼硬脊梁鑒燭扶植于流俗之外或¶
得以淺學自見浮雲去留不必問也世逺道散動摇春¶
<pb:KR4d0368_WYG_072-2a>¶
風者皆莵葵燕麥桃李亦無㡬矣安覩所謂嵗寒松栢¶
中興第一宰相之後大魁嗣焉某不是之望不是之依¶
又將誰屬屑屑枼枼不避誅斥或許其可也當陸續傾¶
倒¶
　　賀劉帥冬至劄¶
乾坤其泰占氣數于陽生節鉞所臨覺東南之春早吏¶
民徼福心口誦言恭惟某官學問歐曽事功韓范泰山¶
喬嶽隱然雲雨變化之神和氣春風行乎氷雪嚴凝之¶
<pb:KR4d0368_WYG_072-2b>¶
日盍使經綸于帝室暫來管領于仙山屬此踐長亶其¶
福祉初九之爻元吉有徳者昌十行之詔細書從天而¶
下某承流男邑矯首公堂職不暇于鳴琴莫遑趨進意厚¶
將于貢韈亦曰寓言¶
　　賀家憲冬至劄¶
雲物瑞呈氣應新陽之復霜臺威振力回生意之春景¶
運有開輿人相忭恭惟某官道包宇宙望重縉紳主歐¶
蘇文字之盟士培正氣赴韓范功名之會民望太平肯¶
<pb:KR4d0368_WYG_072-3a>¶
迂駕于蓬萊特暫持于英簜屬茲亞嵗綏以新期初九¶
元吉之爻以占道長十行細書之詔亟趨公還某叨備¶
承流首宜稱賀慶望蓬萊而雲近舄不能飛量繡線而¶
日長襪何待獻¶
　　賀三倅冬至劄¶
氣應葭灰漢律巧占之最信春融泥軾西郊生意之先¶
浮景運有開善類相慶恭惟某官乾之行徳復以修身¶
發揮紙上之春雲獨神化冶盤錯胸中之色線宜補衮¶
<pb:KR4d0368_WYG_072-3b>¶
裘將趨五更三㸃之班姑攬萬壑千巖之勝屬茲亞嵗¶
錫乃純躔動以順行喜玩卦辭之吉疇咨若采竚膺帝¶
命之申某叨備承流亟宜修慶矻矻無鳴琴之暇趨進¶
莫遑區區有獻襪之忱寓言而已¶
　　賀陳簽判冬至劄¶
一陽來復春回㡬息之乾坤衆類有宗地占十分之氣¶
數實開昌運胥動歡聲恭惟某官學者景星道之司命¶
觀王君之賦有物筆運陶鈞聽同甫之對集英氣横天¶
<pb:KR4d0368_WYG_072-4a>¶
地仙島領縉紳之步相門催衣鉢之傳時屬踐長誕宜¶
錫羨初九之爻元吉爰契卜龜十行之詔細書有來銜¶
鳯某願依善類喜賀昌辰身無飛舄苦乏鳴琴之暇才¶
雖線短謾輸貢襪之忱¶
　　賀王太資冬至劄¶
迎長日至陽初動于黄鐘與造物㳺春先浮于緑野機¶
緘微露氣象俱新恭惟某官本體臯䕫閒心黄綺翻手¶
旱時之霖雨却斂神功安身静裏之乾坤獨觀生意維¶
<pb:KR4d0368_WYG_072-4b>¶
時小至有慶大來初九元吉之爻但占已易萬有千嵗¶
之壽交詠新聲某何幸䝉知亟冝晉賀誰其掣肘莫陪¶
下客之稱觴託以冩心謾效古人之頌襪¶
　　上劉帥乞振糶嵊縣劄¶
某恐師嚴凡申狀例不敢套叙首丐涵宥某以窮餓之¶
餘身分撫字之下脚遭際使天寛大推而行之惟恐弗¶
及而終不能使慈父母之下咸遂其仁則有天在也去¶
年風水旱交病小民飯椀不得半飽筭日數刻以待二¶
<pb:KR4d0368_WYG_072-5a>¶
麥攙青療饑收于黄熟者無三之一而比常年尤薄甚¶
坐是菜色鵠形有不忍見者無已則有取債于大家就¶
糴于市井而山間大家亦無多蓄有之者因春時價髙¶
趂時以糶縣市則所靠者浙西米舟又多厄于斷港饑¶
口嗸嗸殘命岌岌而不為之告非惟得罪于百姓且得¶
罪于師門矣比者雖知新昌吳宰以𦂳亟申上隨䝉恩¶
拯某亦欲即援以為請然念挨那得去則可免煩凟豈¶
料至今接續不去彼咨怨者叢謂剡去新昌三十里彼¶
<pb:KR4d0368_WYG_072-5b>¶
有官米可糴此則有錢亦無糴處安撫自欲救民知縣¶
却不曽奉上意羣然入詞媿無以對未免繳塵仁覽欲¶
望痛加矜憐猛賜撥發使絶糴之市忽焉狼戾垂死之¶
民忽焉再生百里之間一飯必祝先生㩦此盛徳入居¶
廟堂活青州之衆冨公不得而専美也某雖是拙縣令¶
却是老門人斯言上徹必䝉響應某與縣之旄倪炷香¶
請命¶
　　賀前人除司農卿兼檢正劄¶
<pb:KR4d0368_WYG_072-6a>¶
某托根門牆不敢效流俗套叙首丐鑒宥某日囿層霄¶
慶雲之下竿櫝寓敬雖若少踈條教是承則為甚密竊¶
以師慈海涵不以時世粧望末至也茲者恭審詔以農¶
正長于都曹根本所闗重于九卿之同列紀綱其總實¶
于三省之通知公朝有光衆聽咸竦恭惟某官以淵源¶
之學養髙明之絶識以中和之利行寛大之本心南陽¶
帝鄉東浙畿輔棠隂蔽芾玉帳晏清矣九重疇庸一扎¶
召入由宰旅而宰天下匪朝伊夕某非佞某阻于職守¶
<pb:KR4d0368_WYG_072-6b>¶
望賀厦燕雀徒増鼓舞無從一造函丈禀叙𠂻曲第迂¶
執不化狎受優㳺使星更臨凛凛來日尚賴告新之際¶
力賜吹&KR0402;居中之時加芘覆使泛泛陋舟獲登于岸實¶
成仁造之成終也馮介眷知因賀有請㐲楮戰慄¶
　　嵊縣考滿謝常帥(楙/)劄¶
某受吏玉垣即是仞牆弟子列套叙非所以事敢去首¶
祈涵宥某氷寒于水也無炙手心茶甘于薺也無食肉¶
相偶為入官及此試令雪溪古剡地今視他邑為最難¶
<pb:KR4d0368_WYG_072-7a>¶
聲勢虎翼在左右譁喧鯨牙其上下連數政多不得善¶
脫某三年之間凡仆者屢乃于垂末遭際道誼宗司繞¶
照其上規模正大不以苛細取人户庭坦夷不以深嚴¶
有我某因得以迂濶方拙其身與百姓相爾汝是月望¶
日三下考矣造化盤薄獨取之多代者李宣教興宗東¶
陽人也來期在良月上旬去此尚逺未卜攸届始而終¶
之某再拜歸倚¶
　　嵊縣考滿謝家憲劄¶
<pb:KR4d0368_WYG_072-7b>¶
某無食肉相不龜手封三年雪溪簸舞于驚風怒濤中¶
瀕于溺者屢矣而終于獲免非有維楫可以慿恃也非¶
有神明可以呌號也先生在上是為二天毁之者交而¶
褒薦以完固之攻之者疾而公判以摧折之有所干請¶
雖繁而響答有所假借雖難而曲從是以僥倖至于今¶
月望書三考矣受知如此受恩如此俯仰兩間實未知¶
所以報代者李興宗喬孔山(平章名/行簡)之外孫云來期在¶
良月上旬某去此尚有兩月岸未及登氷未畢渡正是¶
<pb:KR4d0368_WYG_072-8a>¶
凛凛之際師慈尚期終成焉¶
　　嵊縣考滿謝王大資劄¶
某下愚也欲困學而不能豁然以通弱植也欲力起而¶
不能卓然以立偶然入仕及此試邑及𨽻錦覆之下又¶
在函丈之間知受既殊踊躍自奮惟恐上孤師造不復¶
知有他私受涵容之多而内省或不及被主張之過而¶
旁觀或不孚以是倍貽曲成之慮今月望僥倖三考矣¶
雖曰未登于岸而本來面目拜數仞牆或可期也代者¶
<pb:KR4d0368_WYG_072-8b>¶
李興宗已交書約良月上旬交篆如此則去剡之日尚¶
逺與𦂳警誨再拜終依¶
　　回剡周(闕/)賀考滿劄¶
戍期𤓰熟驚言歸兮辱命楮生辭曰賀我驚過情之可¶
恥荷陳誼之特髙為政不難終三年而勞拙逝將無恐¶
得萬厦之帡幪罔致謝懷反勤慶語斯邑以吾為長所¶
以納交于君子臨别贈言願安承教¶
　　回新昌吳宰(君佐/)餽滿考劄¶
<pb:KR4d0368_WYG_072-9a>¶
𤓰戍既圓將反雪溪之棹花封相近忽貽雲朶之箋燦¶
臺篚之分來劃羅門之乍破訒意孔厚揆已非宜汗顔¶
甲而拜登鏤心銘而知感山青水緑猶阻謝于琴簾月¶
白風清或尋盟于尊酒敬先申覆仰兾丙原¶
　　嵊滿回縣寮載酒劄¶
𤓰戍終更旋觧雪溪之纜花城蓂協劃飛雲朶之箋謂¶
如水之交甚真而載酒之約孔厚受則愧于過禮郤則¶
近于不情終恐違賜勉當拜辱一日長乎爾有古道以¶
<pb:KR4d0368_WYG_072-9b>¶
相誠諸君賀我聊以嵗寒而為報¶
　　回剡縣學請講劄¶
某困矣而無所知勉矣而無所名比者不我鄙夷輙使¶
鋪說舊聞正恐于切磋上無補茲將去官又辱聨&KR0322;専¶
劄使復以是命繾綣諄復既不聽辭勉嗣月望日詣學¶
借臯比以奉相與之心以圖相長之益如此禀酬更不¶
一一拜學正而次狀¶
　　壽王大資陽月歌繳劄¶
<pb:KR4d0368_WYG_072-10a>¶
恭審北杓建亥南極騰輝陽三十分生意實根于吉月¶
壽千萬嵗國人莫齒于疑年慶集槐潭喜聞楓陛恭惟¶
某官顔孟學問臯䕫經綸屯六三之君子㡬弗如其舍¶
履九二之幽人吉靡亂于中觀伊昔之早休難如公之¶
特立彼冨相西洛祁國睢陽元豐十二人藹藹耆英之¶
㑹至和四五老輝輝鄉梓之榮或分席于林泉或同堂¶
而詩酒互相資于暇日誠難繼于高風茲魯殿以巋存¶
于裴野乎自適問訊小春之梅蕋有約嵗寒留連花圃¶
<pb:KR4d0368_WYG_072-10b>¶
之菊花相看晚節矧獨行于世族斯突過于前修能¶
令心逺而地偏固安身計彌見年高而徳劭難釋帝心¶
某夙也受知躍然動喜道心淡泊雖不聽歌障之聲頌¶
語形容聊以見瓣香之意¶
　　通王京尹(萬石/)繳劄¶
某伏以夏謹仲月氣候敷榮恭惟某官疋馬西來尹茲¶
京兆星辰清切堪輿翊扶台候動止萬福某為𨽻方新¶
謹纓弁束衽贄氏名于節下某長讀鄉黨一篇繢畫聖¶
<pb:KR4d0368_WYG_072-11a>¶
人氣象當暑紾絺綌魚餒而肉敗不食靡不飭加之意¶
葢吾夫子之道大者治身緒餘土苴者治天下今明公¶
以文昌入座之貴彈壓行都吾民父兄子弟忻忻然美¶
衣甘食之幸有從問二御從何如則將應之曰宛然孔¶
氏家法也某維邦畿四方之本任邦畿之寄者實四方¶
州牧侯伯之表望不尊不足以鎮浮薄識不周不足以¶
剔紛紏三數年來驟更數易視之若傳舍處之若具文¶
今玉宸殿出半夜尺紙以我公歸提寸印而親授之重¶
<pb:KR4d0368_WYG_072-11b>¶
内勢也某不知其他徒與都人士式歌且舞以冩其忭¶
蹈之私惟主奎者鏡諸某仰惟某官器重則漢之叔度¶
文雅則我朝之庭堅而沉厚端静度越諸子又渡江來¶
端明公其人也諫官御史徧厯清要已在屬車豹尾間¶
麾節所臨凋瘵甦醒三年建業長江帶水若増而深斯¶
今朝承明乗駟馬復為玉蓮堂主人由尹而相在天聖¶
典故在某則又與四海人士同一忱綏某㓜時從父旁¶
問天人長從諸老㳺凡獵獵以名字行世者願一拜下¶
<pb:KR4d0368_WYG_072-12a>¶
風為榮龍門岌嶪溯洄從之不自意今茲遂得以幙底¶
一寒委身千百吏後非遭與瞻言前驅飛爽精越某斐¶
然書生也試令帝鄉幸不得罪百姓問鈞得缺分甘需¶
次尋方外盟誰欺上公俾贅京幙一迂百拙尸素無補¶
更事一二長頗知平日無他膓末路竒逢獲褁章服以¶
進儻台慈母是剪弃赦其不閒于教誨俾盡布腹心則¶
幸甚某鳴豫高坐某惟詗大婘僣也奉教條分也敢畧¶
　　答謝京尹曽户侍(淵子/)賀弟觀中省餽劄¶
<pb:KR4d0368_WYG_072-12b>¶
弟兄之義如雁斯隨師帥之仁謂烏亦好有如仲氏偶¶
玷旾官皆造化密庸之功雖岳山莫諭其徳未知報所¶
乃累眷情寳緘光燦于星奎金餽寵承于天府再拜而¶
受萬感斯榮使千佛經魁譜不寒于西蜀(自注云陳堯/佐兄弟居西)¶
(蜀皆為/狀元)則一家氣瓣香皆屬于南豐¶
　　答天府同官賀弟觀中省餽劄¶
吾弟則愛俾燒尾于龍門同官為寮乃垂情于烏府粲¶
然藻帖賁我棣聨然以頌而不規非所望于相與¶
<pb:KR4d0368_WYG_072-13a>¶
　　賀里人中省劄¶
䇿勲蘭省需對楓宸試䜟蛙鳴六十年前之好様(鄉學/泮水)¶
(池蛙鳴則出狀元袁䝉齋甫/乃六十年前甲戌狀元也)先見臚唱五百名中之妙¶
年吾道有光斯世増重¶
　¶
　¶
　¶
　¶
<pb:KR4d0368_WYG_072-13b>¶
　¶
　¶
　¶
　¶
　¶
　¶
　¶
　本堂集巻七十二¶
