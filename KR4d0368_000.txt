# -*- mode: mandoku-view; -*-
#+TITLE: 本堂集
#+DATE: 2015-08-25 00:06:18.951916
#+PROPERTY: ID KR4d0368
#+PROPERTY: BASEEDITION WYG    
#+PROPERTY: JUAN 提要
<pb:KR4d0368_WYG_000-1a>¶
欽定四庫全書　　　　　集部四¶
　本堂集　　　　　　　　别集類三(宋/)¶
　　提要¶
　　　　(臣/)等謹案本堂集九十四巻宋陳著撰著字¶
　　　　子微號本堂鄞縣人寳祐四年進士官著作¶
　　　　郎出知嘉興府忤賈似道改臨安通判是集¶
　　　　凡詩三十四巻詞五巻襍文五十五巻據其¶
　　　　原目尚有講義二巻此本有録無書蓋傳寫¶
<pb:KR4d0368_WYG_000-1b>¶
　　　　佚之矣宋代著作獲存于今者自周必大樓¶
　　　　鑰朱子陸㳺楊萬里外巻帙浩博無如斯集¶
　　　　惟其詩多沿擊壤集派文亦頗襍語録之體¶
　　　　不及周樓陸楊之淹雅又奬借二氏往往過¶
　　　　當尤不及朱子之純粹然宋自元祐以後講¶
　　　　學家已以說理之文自闢門徑南渡後輾轉¶
　　　　相沿遂别為一格不能竟廢且真徳秀作文¶
　　　　章正宗甄别最嚴胡寅作崇正辨攻駁尤力¶
<pb:KR4d0368_WYG_000-2a>¶
　　　　而徳秀西山集寅斐然集為二氏操觚者不¶
　　　　一而足亦未可獨為著咎披沙簡金時有可¶
　　　　采宋人舊帙固不妨存備一家也乾隆四十¶
　　　　六年九月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　　總　校　官(臣/)陸　費墀¶
