# -*- mode: mandoku-view; -*-
#+TITLE: 本堂集
#+DATE: 2015-08-25 00:06:20.328342
#+PROPERTY: ID KR4d0368
#+PROPERTY: BASEEDITION WYG    
#+PROPERTY: JUAN 卷七十五
<pb:KR4d0368_WYG_075-1a>¶
欽定四庫全書¶
　本堂集巻七十五¶
　　　　　　　　　　　　　宋　陳著　撰¶
　書簡¶
　　答戴帥初架閣(表元/)書¶
某近到邑湖山頭竺親手授書亟展亟讀如長揖清聳¶
特癯特之勞如親䟦渉間關之狀至於出肺肝語念及¶
衰落風雨霜露使人感愴激烈某環山而走者一年有¶
<pb:KR4d0368_WYG_075-1b>¶
半與猿猱虎狼相出入㡬斃者四五一家二百指分為¶
數處各謀茍活中間失一最小子老痛甚於割衣食之¶
計為過軍掠盡寒則榾柮火遇冬飢則藜藿并日而不¶
足大畧自是而想而大痛處則又非言語可宣也滿目¶
皆愁滿身皆病善脉者謂不可無藥力今為何時死生¶
修短自有天命恐不在此夏五方取碎累聚居於四壁¶
下雖無旬日内無驚而入淺山即復者僅五六次又未¶
保其往薄田以上稔歳計之亦可以粗了伏臘今歳又¶
<pb:KR4d0368_WYG_075-2a>¶
無半収春間此事却可憂姑置勿論然終勝如去年也¶
執事以家依竹初亦云可也若欲就張村築屋則又可¶
盤薄矣苐恐薪水之外正未能舍竹初而謀某所居與¶
張邨只隔一小嶺日可往返敖游預為之喜昨于邑中¶
邂逅陳楙湯當宇宙之大變顔色亦頗蒼老而氣則浩¶
然可敬可敬(闕/)立可則日亦不知的在何處平生故舊¶
雲散鳥沒不諗何時再可捜訪赤松游處某亦一向不¶
復通書今乃知埶事雖在城亦罕接云云¶
<pb:KR4d0368_WYG_075-2b>¶
　　與陳監丞(元平/)書¶
某比知憑眷輙邀小隊曉登松竹關夜陪榾柮火論文¶
之味到今腸肺間南山詩寵教眼前景道盡愧不能面¶
謝而歸計已廹矣兹與同席次韻僣緘以呈辱大方一¶
笑幸甚¶
　　答曺秋水(夢合/)書¶
某寄息崦嵫甕窓凍坐本與門外事絶比為西麓一上¶
南山又未免搜枯次其詩韻云云歸家守口如瓶身如¶
<pb:KR4d0368_WYG_075-3a>¶
槁木自笑前日破戒書誨劃蜚存勞之餘謂有詩盈屋¶
豈為是數句㺯醜耶用不敢外大方一笑近過軍入邑¶
境山中亦驚憂今幸其已無後隊諭及舍妺事敬悉盛¶
意應門善矣某兄弟所深知又奚待問櫟夀耶但舊絲¶
猶有脚未可聞命而或者又已有先斧聲而來叩者可¶
笑可笑此事乃夤縁尚俟異日而定氷硯不克多筆非¶
簡也¶
　　與汪江陰(槻/)書¶
<pb:KR4d0368_WYG_075-3b>¶
某近拜便中寳賜尊光煥然風塵為之辟易司門舍弟¶
家問䝉擲還已領乃事須某親到彼方定高見絶識下¶
采菲葑可以勵俗但恐太非偶耳有請在所修令弟搃¶
幹書中倘賜下乃詳諭東發書委折當俟面見悉其意¶
白之時艱未紓山間春自多趣徳量寛平儘可相與酬¶
酢安得近州里時莭杖履以從其左右哉¶
　　答王搃幹(模/)書¶
某比者聫壁下照道逺愧未能晋謝溪山憔悴之身一¶
<pb:KR4d0368_WYG_075-4a>¶
經春風披拂到今猶有生氣舍姪輩所録羣從間鄙語¶
當已辱氷鑑一分别望可否其旁以教之肯賜以棣華¶
集尤感尤感某當在後月同弟姪到寳幢以訣風議借¶
求雲闕一帖子即書示乃幸更不贅申令弟帥幹書怡¶
次為道再三忱¶
　　答陳監丞(碩/)書¶
某以宗盟托事契荏苒西别豈不欲問雁上天箋乾坤¶
至此山川凄然無從即衽趾徒積耿耿耳書來乃知近¶
<pb:KR4d0368_WYG_075-4b>¶
寓叠青又諗田武陵矣北風正急吹囘南轅吾為吾䣊¶
三嘆息某四年來逃難林谷環而躋攀者百里而逺今¶
雖歸栖四壁下而生涯亦凛凛中間亦於避所失一小¶
子痛猶未定來謂知鯉庭亦罹此戚造物于危世窮途¶
加一等罸奈何奈何别楮埀諭感不我外但詩書正脉¶
未易祝續况寒宗又多(闕/)此天其或者尚當在懐乏紙¶
不克復答¶
　　與余察院(浙/)書¶
<pb:KR4d0368_WYG_075-5a>¶
某自宇宙晦冥寄命於雲山鬼神之交然未嘗不西望¶
星纒暗祝福履以夀斯文于刼火之中比聞以龜坑晦¶
溪等處為居尺一無便不得上令乃諗琴書以安於前¶
王莊所相望稍近特來有晋見之期風景已非月明猶¶
在兩心耿耿固不在言中也¶
　　與姚比院(&KR0146;/)書¶
某茍活之恩不足為知者道但念舊日相與之真如執¶
事者能㡬人而四五年兩處踪跡水流雲散各不得相¶
<pb:KR4d0368_WYG_075-5b>¶
問豈本心哉聞里第風塵不甚廹花竹水木尚無恙否¶
時來未足定帖人生如何有涯亦惟得一日過一日耳¶
某環萬山而走者三年去年夏歸視環堵如風海破舟¶
不足以寄殘命彼蒼者天逢此百罹何日得過王罕嶺¶
訪諸故人雪涕而道艱關哉凡事付之無言兹畧以書¶
候興居¶
　　答汪文卿遣餽書¶
某於執事相知深矣承平之時謂可出則上下四方相¶
<pb:KR4d0368_WYG_075-6a>¶
逐歸則相娯老于雪壑水村之間于嗟時兮乃逢百罹¶
各天一涯逃形匿影時一出山逢人問存亡死活者數¶
載欲寄隻字無從首夏因間道之玉几下哭伯求囘途¶
沂流花溪訪竹松佳處勞苦契濶為三兩日留此初心¶
也而弟姪輩牽聫謂離家日稍久必欲且歸遂抱此一¶
段悵怏兹忽領賜書共審處傾否之變得習坎之亨與¶
家人同此大吉良慰下懐可當一畨㑹晤餉我山海列¶
珍正方一家百指藜藿并日不足何敢動饕分外之想¶
<pb:KR4d0368_WYG_075-6b>¶
登嘉惟時一雋永庶不虛辱厚意西風只尺又未知聲¶
熖如何臨紙三嘆若其小帖息則須卜過青修相對為¶
白頭吟也¶
　　答廣東發提舉(震/)送本堂記書¶
某比尊斾下山一䝉專遣寺行一䝉寄徽都寺便兩尊¶
翰皆領訖亦嘗匆匆次高韻二首但發去後欲改三兩¶
字今録于别方以呈近日雖収少野書渠自姚江取羊¶
額嶺囘却不曾説缷舟西延慶一節兹拜四書方諗中¶
<pb:KR4d0368_WYG_075-7a>¶
途留連多日善達寓弟尉浣某不自量以堂記為¶
請中間朝武陵麾莭馳逺遂稽禀取及今年夏初始克¶
晉謁又以風塵未息敢申前意而未敢望其速就也秋¶
末軒從忽下訪而某之後屋三間適成所請復拳拳尊¶
意慨然許可詎謂别未一月長鬚到門記文已埀賁矣¶
焚香細讀根極理義之文某之心所自知而口不能宣¶
者盡發之于大手筆下莭支雖多脉理自一如長江萬¶
里三峽之竒傾五湖之平放寛受而安流焉此天下之¶
<pb:KR4d0368_WYG_075-7b>¶
至文也某何足以當此獨先人之平生潜者孔昭九原¶
有知當如何為感此則某所以激烈至于涕泣也堂屏¶
當悉如尊諱諭後日置之堂前堂後皆可但今年事力¶
未及耳若求再冩却要分布亭當容纎悉計筭再拜以¶
請未敢容易也况堂濶一丈八尺净數以一丈二尺之¶
屏其高則减此數尤便尊意以為何如少(闕/)書一二日¶
後當專發梨木此間無求處即書乃某欲特未辨紙¶
只得遲待後一日寵頒醉魚鹽䘂拜受愧感¶
<pb:KR4d0368_WYG_075-8a>¶
　　與前人書¶
某比自稟荅謙施之後欲嗣尺箋良便既罕專遣又難¶
遂成因循尊仰之真朝夕弗置共想日來尊候萬福一¶
舅直閣著述必日新某杜門山深幸而官司以貧之故¶
過而不問而故舊時亦叩闗燕笑問每出所記某本堂¶
稿以示相與玩繹䧏嘆以為發明透徹山川為之精采¶
况某之家之先世有光靈矣戴曾伯謂源頭活水衮衮¶
流出之文包宏齋似之某則謂包平衍矣君變化闔闢¶
<pb:KR4d0368_WYG_075-8b>¶
升轉斗量之妙恐非其所及也知者以某之言為然苐¶
恨事力方匱未能求耳冩入刻之本來年秋後或可經¶
營比承發下台緘欲寄少野已令尉弟分付端便次第¶
湏自有囘書來梨木此中難得遍詢獨溪口稍有亦無¶
斷賣者如欲用則别訪可也近曾與黄子羽曺久可諸¶
人相㑹否昨収剡友胡應之書謂唐景實之的子幸而¶
稍長但不解事嘗事絶粮無所于食而其兄贅居姚江¶
之呉擁富奩以自肥畧不之顧不孝不弟有如此者然¶
<pb:KR4d0368_WYG_075-9a>¶
則渠之得妻此妻從容温飽不知世間有窮苦事使非¶
過位於景實之門能有此耶尊前與景實契非他人比¶
又與其子之婦家稔因能書一言及使其弟不至餓死¶
則景實之遺息在也亦使世間知其有巨源在也望深¶
入尊慮¶
　　答杖錫寺主僧(炳同/)遣餽書¶
某比自一書緘之越翁一書令尉弟附達兹承蜚帖乃¶
知未曾闗聽豈浮沉之耶令已囑尉弟詢之矣某與師¶
<pb:KR4d0368_WYG_075-9b>¶
别本未久一落塵網自不能囘頭清絶之地悵悵何有¶
可再到方丈借榻七日以是知前之留連真不世機緣¶
所示和之越翁詩中間用意于吾輩甚拳拳世道瀾倒¶
儕行自不相容而物外襟懐乃獨寛綽無遮礙如此使¶
人感烈無量玉葚乃山川精氣所成况生于浮雲之上¶
積雪之下豈下界人所得埀涎者忽焉我施或其食玉¶
芝而生羽翼當時往來雲南以報不忘也因謝發一笑¶
焉笋玉涎雪榧皆寒中所需珍餽一入門而六花舞冷¶
<pb:KR4d0368_WYG_075-10a>¶
甚勁尤慰所乏但過為衣鉢中費愧受憎感片雲何時¶
出山一畨或可遂㑹晤之喜草草奉啟悉儲嗣既¶
　　與戴時芳(方/)書¶
某比聫日夜獲接雪白之色氷清之輪至于燒榾柮火¶
酌茅柴酒席地而坐自謂今之世而得有此樂恐不多¶
見菜羮飯後溪頭之别㡬不忍囘首與君居僅隔一長¶
亭地暫離便自作惡如此正亦不自知此心為何心也¶
偶有某物為午酌荐我輩寒相當笑留之¶
<pb:KR4d0368_WYG_075-10b>¶
　　答黄東發書¶
某自比䝉賜書謂郁丈將下訪朝夕以竢竟未見到頗¶
疑其何為遲遲及初八日拜領尊賜之書乃知郁丈已¶
自囘城而書留寄于仗錫遂于初九日遣人去取至初¶
十日晩囘既獲敬覩前所遣兩寳緘中間曲折又見令¶
弟子羽丈真情甚白感激尊念主維之功雖尚遲定盟¶
而道誼之氣已薰洽于胸中至于家人間矣但娶婦嫁¶
女之禮各隨其家所有為之今亦只以用兼雙釵一副¶
<pb:KR4d0368_WYG_075-11a>¶
為禮不復用時花等以小箱封前此後凡百只是從簡¶
非惟兩家皆便而好為循俗事亦非今之時所宜所謂¶
親期本心其欲速今當以三年為約庶不違令弟之意¶
某家于婚姻事粗行古禮世之不合于禮甚者皆不及¶
講尊意必以為然後日當令廿四舍姪面稟其詳夫㜏¶
人倫之大者昏禮不可不嚴盡被世俗無知之徒滛奢¶
之俗敗壞以極不可不自知去取也成終成始惟門墻¶
是願多言何足以謝¶
<pb:KR4d0368_WYG_075-11b>¶
　　招單君範(庚金/)教子書¶
某自入谷循溪尋桃源别境因獲囘曲巷小樓松竹下¶
讀書聲某揖風日之清美話雲萍之契濶便欲卜隣未¶
能也出山即為平地風濤掀頬尺紙不上涓房惟有夢¶
思嘗飛越左右然不如朝夕㑹聚之為暢洽也某近者¶
令舍弟有不量之請某諸兒頑鈍重以連年奔走山林¶
逃難以為茍息活遂與詩書相失先世一絲經脉凛凛¶
乎莫續若曰待天下事定然為後計則水流已下蓬遂¶
<pb:KR4d0368_WYG_075-12a>¶
其曲何日可囘哉故莫急於得師廢放已久將愈難為¶
力非大匠規矩之不可是以惓惓以屈致為請髙誼特¶
逹畧不他問一諾千金見之所答舍弟書中者粲然今¶
而後知諸兒有不辱襟裾之日某之親炙光霽又在望¶
外其感幸當何如敬龜改歳正月十有八日設席以俟¶
臨賁當先一日遣轎詣廡下區區束脩甚愧非禮舍弟¶
已詳白之兹不復贅知我者草木臭味諒不復訝其諸¶
願言悉容面既¶
<pb:KR4d0368_WYG_075-12b>¶
　　答許宫講(&KR1643;/)書¶
某三年前有約問桃源路既而驚奔各天一涯去年稍¶
定即徧詢福星今照何地而莫知其的冬十二月初十¶
日忽拜數月前所寄書讀之喜極而淚造物者不絶吾¶
道之脉猶得以茍活之命見君子也乾坤納納風雨瀟¶
瀟習坎心亨遯世旡悶于此可以觀人矣某與妻子僅¶
完其軀猶于避所失一子為病中藥食無所切得以至¶
于夭痛猶在心奈何若飢寒之廹聽諸天命何日得㑹¶
<pb:KR4d0368_WYG_075-13a>¶
面叙話一畨瞻望雪指咫尺千里有便且時莭寄者以¶
慰彼此之拳拳¶
　　與徐麟卿(攀龍/)書¶
某比造門話姻婭之綢繆謝子女之栖託乃過為厨傳¶
之擾至於揖古貎聽古言如見罍洗于盆盎中此樂又¶
非書尺可喻也¶
　　與張師道制幹書¶
某自癸亥秋禀别後交書者數四及嗣春音問遂濶逺¶
<pb:KR4d0368_WYG_075-13b>¶
前載嘗託隣寺住山徳周者寄一書今春又因范著林¶
處云其間當有便到嘉苐二書未知皆得徹㡬格否¶
書中並無他語惟畧及年來苦事與問台候暨尊眷¶
平安耳聞福躔自赤城囘但見舊潭為焦土遺物皆散亡獨¶
田園尚有認占此著林諸人之云云以書報某也據僧¶
徳周今就小菴居頗適尊眷想大難之後已遂安樂令¶
嗣今必已入學講習爾後曾再抱熊否菊坡先生諸郎¶
今皆無恙否今居城中其郊外耶㑹時望為某再三拜¶
<pb:KR4d0368_WYG_075-14a>¶
意不及一一作書某兩年方自萬山中出居故廬夫妻¶
幸茍安四男三女幸無他但衣食之資一空於數次之¶
過掠無以自給然囘顧世間離亂散亡者皆善于彼多¶
矣皆造物之賜獨三年前喪一子于避所今姑置勿道向¶
日之同寅交舊皆不復知其存亡惟閉柴扉茍全性命¶
所幸官司以甚貧不甚聒橈特未卜方來又何如也若¶
以某與埶事契誼如許當專一价詗問而無力可遣只¶
得捜便附書浮沈固不可必豈無一次所附者逹耶天¶
<pb:KR4d0368_WYG_075-14b>¶
逺雲飛目力斷而心心遙遙臨紙悵然¶
　　與單君範書¶
某生不逢辰心事難照瀟瀟小塾琴書肯臨昕夕聽教¶
如風雨中雞相應如霜月夜鶴相聞滔滔者不入耳别¶
來能㡬日雲飛西水東涯夢與往來已極耿耿門墻秋¶
事度已就緒翩然過山予日望之¶
　¶
　本堂集巻七十五¶
