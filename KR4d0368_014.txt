# -*- mode: mandoku-view; -*-
#+TITLE: 本堂集
#+DATE: 2015-08-25 00:06:19.216161
#+PROPERTY: ID KR4d0368
#+PROPERTY: BASEEDITION WYG    
#+PROPERTY: JUAN 卷十四
<pb:KR4d0368_WYG_014-1a>¶
欽定四庫全書¶
　本堂集巻十四¶
　　　　　　　　　　　　　宋　陳著　撰¶
　七言律詩¶
　　嵊縣次韻答過客常徳慰覔酒¶
淵明欲學醉陽城種秫無由謾着情渴枕誤成頽玉夢¶
空槽寧有滴珠聲去尋雲島人非俗吟到雪溪詩轉清¶
鄰瓮夜賒聊送似知君已洗大蘇觥¶
<pb:KR4d0368_WYG_014-1b>¶
　　嵊縣解印回家東郭道中¶
過雪溪前第一灣面前境界儘寛閒猶聽人説我知縣¶
誰識身知前住山民社三年憂責外家山百里笑聲間¶
最堪喜處交情好明月清風心徃還¶
　　剡民望回再回剡宿陳公嶺¶
夜宿雲間第一峯一雞鳴動萬山空薄餐菜飯留中火¶
牢着忙鞵踏上風髙處更無塵隔礙滿空惟有理玲瓏¶
此時此意平生樂山下人誰此樂同¶
<pb:KR4d0368_WYG_014-2a>¶
　　出剡北門道中¶
晴日烘冬宿掃隂藍輿伊軋出山深田夫忍凍張旗帳¶
學子忘勞走佩衿三載一餘多少過萬人相送獨何心¶
新官便好觀風俗莫道無人識古琴¶
　　到徐晚村點木&KR1097;三首¶
江雲薄薄弄秋晴小小藍輿欵欵行才出晨光山自别¶
稍迂石險垢方清峭崖全是古銅色好鳥畧無京様聲¶
林下住家圖穩靜近來此處亦多爭¶
<pb:KR4d0368_WYG_014-2b>¶
(闕/)　　　　　　出門猶有夢悠揚五更風裏秋初旺¶
十里湖邊雨亦香才出江頭腥滿市却行潮脚淖濡裳¶
(闕/)¶
山民墾種不供炊專把山林抵歲支父子風濤關性命¶
官司分付取便宜澤梁無禁是三代竹木有征何待時¶
便盡放寛能幾許低頭不問只攢眉¶
　　甲戌考類試院呈同官¶
天風吹散樸衣塵奎璧光中預校文老眼可能私李豸¶
<pb:KR4d0368_WYG_014-3a>¶
公朝正欲第劉蕡平生涇渭豈無見暗室雷霆如有聞¶
一雨快晴秋意好預占太史奏祥雲¶
　¶
　¶
　¶
　¶
　¶
　¶
<pb:KR4d0368_WYG_014-3b>¶
　¶
　¶
　¶
　¶
　¶
　¶
　¶
　本堂集巻十四¶
