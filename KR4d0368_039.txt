# -*- mode: mandoku-view; -*-
#+TITLE: 本堂集
#+DATE: 2015-08-25 00:06:19.663665
#+PROPERTY: ID KR4d0368
#+PROPERTY: BASEEDITION WYG    
#+PROPERTY: JUAN 卷三十九
<pb:KR4d0368_WYG_039-1a>¶
欽定四庫全書¶
　本堂集巻三十九¶
　　　　　　　　　　　　　宋　陳著　撰¶
　詞¶
　　寶鼎現夀京尹曽留逺侍郎(淵子/)¶
玉宸凝眷要得培根神臯根本天賦與經綸好手門外¶
紅塵談笑任草色遍空庭交翠月往風來自便但紙帳¶
時供小憩長埋燈忩公案　五行俱下流光電筆如神¶
<pb:KR4d0368_WYG_039-1b>¶
毫髪都見是則是霜嚴雪勁到底春風生意滿喚得應¶
雨和晴恰好旗舞秔艘百萬更社䑕城狐掃影鴈鶩驚¶
人避箭　最是滿腹精神擔負處渾身是膽又誰知條¶
理元在規模裏面天下事又何辦待副蒼生願渺宇宙¶
多少闗心留取功名久逺¶
　　真珠簾夀孫古巖¶
綸巾古貌塵寰表風流處别是英雄才調胸次著乾坤¶
觸景皆詩料金碧樓臺新築就傍翠麓旋添花草仙棹¶
<pb:KR4d0368_WYG_039-2a>¶
更逍遥來訪十洲三島　遮眼富貴人多算如公有子¶
人間應少看膝下功名共月林清皎(自注西/倅㕔堂)象簡緋袍¶
親待䇿且勝賞先旾獨笑(自注云/二亭名)都道館中書就養雲¶
翹偕老¶
　　大酺夀江東運使陸雲西集撰¶
把雪氷心鈞韶手飛上青雲時早紅塵難染着十年前¶
曽坐鳯池鰲島暈錦鏘環重金壓帶相去能爭多少從¶
容何湏問到如今却領袖春花草筭耐處光陰淡中滋¶
<pb:KR4d0368_WYG_039-2b>¶
味世人那曉　箋天新有藁要歸去盤薄山隂道便整¶
頓隨琴霜鶴帶石秋蘭約松喬倚風清嘯爭奈愈音杳¶
明月棹又還停了但珍重經綸料時來湏做休管急流¶
人笑功名儘遲儘好¶
　　又夀沼江大制使觀文馬裕齋同知¶
問大江東長淮上縁分如何脩到輕裘還熟局第三畨¶
又是五年春了菜飯工夫露香心事唯靠天公分曉林¶
泉琴書夢筭飛箋覔去不知多少奈雅卜難酬又還留¶
<pb:KR4d0368_WYG_039-3a>¶
住原銜新詔　都無他嗜好玉麟靜公事供談笑滿眼¶
是風花飄忽惟有長松雪霜裏挿天蒼老休憶家山好¶
安樂處便成蓬島正春雨秋疇飽邉城如畫處處緑楊¶
芳草青溪不妨寄傲¶
　　又壽王修齋樞密¶
自有乾坤扶人極宗主湏還人物今為何時節滿紅塵¶
富貴絮花飄忽抵障狂瀾提攜正印一柱擎天突兀平¶
生分明處是從容處不差毫髪把朝市山林一般看了¶
<pb:KR4d0368_WYG_039-3b>¶
無邉風月　深衣清到骨紫樞府誰曽簮笏炊脱粟黄¶
鷄白補菊栽梅碧溪環遶竹籬茅屋無限輕描貌都説¶
道詔書催發想囘首招黄鵠微微自笑惟有赤松衣鉢¶
相倍對門石佛¶
　　沁園春單景山雪中以學佛自誇因次韻戯抑之¶
瀟洒書齋香清縷直燈冷暈圓忽驚忩鳴瓦霰如篩下¶
裁氷剪玉片似梨鮮深怕妨梅也愁折竹纔作還休亦¶
偶然更深也謾題忩記瑞詩思綿綿　聞君禮佛日千¶
<pb:KR4d0368_WYG_039-4a>¶
浪説桃華不直錢想鴛衾底下都將命乞蒲龕裏畔未¶
必心安兠率天宫清涼境界總是由心不是縁雪山上¶
自有人坐了不到君邊¶
　　又丁未春補遊西湖¶
出禁城西湖光是别喚醒兩瞳有畫橋幾處通人南北¶
緑堤十里分水西東問柳旗亭簇山梵所空翠烟飛半¶
淡濃偏竒處看笙歌千舫泛綺羅宫　從容莫問城中¶
是則是繁華九市通奈一番雨過沾衣泥黑三竿日上¶
<pb:KR4d0368_WYG_039-4b>¶
撲面塵紅那壁喧囂這邊清麗咫尺中間夐不同休歸¶
去便艤舟荷外夢月眠風¶
　　又壽呉竹溪¶
瀟洒綸巾風流野服紅塵外身向南忩聽雨瀾翻墨客¶
北亭戀月筆走詩神倚竹聽琴逢花倒榼更得放晴游¶
冠春清閑好筭東洲人物難得如君　華堂瑞氣似雲¶
西風到簾帷纔一分喜星橋鵲語佳傳依舊緱山鶴舞¶
仙様翻新簫玉香中燭花影裡聽取捧觴低祝人千千¶
<pb:KR4d0368_WYG_039-5a>¶
歲看功名事業都在兒孫¶
　　又壽六二叔父(德光/)¶
月旦評中有如公者更誰與儔看紛紛仁意春風和氣¶
堂堂義事砥柱中流已重物輕身窮道泰却佔人間第¶
一籌囘頭笑彼紛華名利過影浮漚　夷猶處户清¶
幽筭此境神仙别一洲但燒香掛畫呼童掃地對山揖¶
水共客登樓付與兒孫只將方寸此外無求百不憂宜¶
多壽自今開八袠到八千秋¶
<pb:KR4d0368_WYG_039-5b>¶
　　又詠竹忩兄紙枕屏¶
小枕屏兒面兒素淨吾自愛之向春晴欲曉低斜半展¶
夜寒如水屈曲深圍消得題詩不湏作畫瀟洒風流未¶
易涯人間世但此身安處是十分竒　笑他富貴家兒¶
這長物何為著意迷便綺羅六扇何如玉潔丹青萬狀都¶
是錢痴假託伊來遮闌便了免得驚風侵夢時何湏泥¶
要物常隨我不物之隨¶
　　又壽應葺芷參政(㒡/)¶
<pb:KR4d0368_WYG_039-6a>¶
運在東南温厚氣鍾吾葺芷翁羡檠忩學問迂齋正印¶
玉堂詞翰攻媿流風制勝樞庭參謀政府一片平心扶¶
大中黄扉近却翻然東顧歸晏芳蓬　潘輿日奉從容¶
全勝貂蟬趨漢宫如名山鎮靜出雲相望大川渟蓄有¶
水皆宗吾道胚胎諸賢命脉陰受春風和氣濃宜多夀¶
與瑶圖同慶緑竹歌公¶
　　又壽竹忩兄¶
吾竹忩兄吾能評者只將竹看是丹山佳歲胚胎茂直¶
<pb:KR4d0368_WYG_039-6b>¶
嵩溪潤脉滋養清堅雪虐霜凌風饕雨惡撼頓侵欺今¶
㡬年元無損這虛心實節却自依然　人間輸此君賢¶
可曽向紅塵裏着鞭稱翩翩仙鳯舞依翡翠昂昂鶵鶴¶
立倚瑯玕動處非情靜中自韻全得生來瀟洒天須長¶
在在月忩西畔石澗東邊¶
　　又壽陳菊坡樞密(卓/)¶
吾菊坡兄細觀花品元來一般是鄮山佳氣胚胎長茂鄞¶
江潤脉滋養清妍移傍雲霄濃沾雨露曽亞百花頭上¶
<pb:KR4d0368_WYG_039-7a>¶
班誰知道待芬香透了收斂東邊　笑他紅紫紛然筭¶
眼底何曽長久看這秋芳自韻不爭春艶霜根難老偏¶
耐風寒占得清名尊為壽客晩節誰能如此全千千歲¶
把黄金正色照映人間¶
　　水龍吟壽江閫姚橘州學士(希得/)¶
玉麟堂上神仙筭來便合歸廊廟天教且住堂堂裘帶¶
舒舒旗纛一笑談中徧江淮上太平花草待金甌掲了¶
黄扉坐處祗依此規模好　恰似虹流節後慶生申佳¶
<pb:KR4d0368_WYG_039-7b>¶
期還到乾坤開泰君臣相遇機縁恁巧誰信蒼生舉頭¶
凝望鋒車催召向蕪湖更有無言桃李願春風早¶
　　又壽婺州守趙巖起右撰(孟傳/)¶
玉毫頭上蓬莱十分好處饒松壑無邉雲月隂陰喬木¶
重重華蕚秋水門庭淡交簮履隨宜斟酌向西風回首¶
雙旌縹緲從天招琴鶴　是則陽春有脚被金華洞天¶
留著相傳好雨新來初見分明鼓角田里相安袴襦歌¶
了却來持槖稱年年橘綠橙黄時節與松喬約¶
<pb:KR4d0368_WYG_039-8a>¶
　　瑞鶴仙壽趙徳脩檢詳(必普/)¶
雲無心出岫游戲間聲名掀掲宇宙紅塵事㸔透任髙¶
官惟有鶴隨詩瘦溪山如繡小軒亭蒭新話舊想時時¶
夢家林但未有歸時候　知否分明世界多少經綸莫¶
輕囘首平生抱負金鑾殿有新奏便相扶君相從頭做¶
去他又誰能出手看明年此日傳宣賜酴醿酒¶
　　摸魚兒隨湖南安撫趙德脩自長沙囘至瀂港值¶
　　　其生日¶
<pb:KR4d0368_WYG_039-8b>¶
碧油幢一開藩後思量早歸去工夫着𦂳新城好風月¶
萬家笙皷遊宴處要管領春光補種花無數何湏更駐¶
只畫了瀟湘扁舟徑發揮手謝南楚　江帆卸撑入清¶
溪緑樹家山三兩路程安排下馬追隨猿鶴勾引詩朋¶
酒侣瀟洒處是則是初心只恐難留駐忙湏着句把泉¶
石烟霞平章一遍囘首綸舞¶
　　洞仙歌次韻花蕊夫人¶
氷肌玉骨自清涼無汗雲影鬅鬙翠山逺顫金蓮緩步¶
<pb:KR4d0368_WYG_039-9a>¶
手托珠簾風微透扇底荷花香滿　歸簷雙飛燕流盼¶
銷凝微帶羞紅嬌上面又還黄昏近一片間情天涯去¶
雲也遮䦨不斷囘首處沈思夢時曽對十二屏山怕拈¶
秦阮¶
　　又次韻蘇子瞻¶
氷肌玉骨自清涼無汗午夢醒來盼嬌滿扇輕拈又放¶
淺炷蘭薫微笑處吹着烟絲散亂　涼亭還獨步曽是¶
慿欄擕手心盟指雲漢碧雲斜陽外信有如今音書杳¶
<pb:KR4d0368_WYG_039-9b>¶
寸腸千轉謾竚立無言對荷花看轉眼秋風翠移紅換¶
　　念奴嬌詠牡丹¶
洛陽地脉是誰人縮到海涯天角綠樹(一作/僅)成陰芳霧¶
㡳得見當年臺輿(一作/輿臺)園林貴客海棠姬侍擁入青油¶
幕人間那有風流天上標格　如困如懶如羞夜來應¶
夢入西瑤仙宅為你閒風輕過去不教妨却嬌不能行¶
笑還無語惟把香狼藉花花聽取年年無負旾約¶
　　又獻再一兄(大任/)成室¶
<pb:KR4d0368_WYG_039-10a>¶
輕衫短斾㡬年來游遍江南江北擾擾浮生爭富貴金¶
璧樓臺滿目厦屋千間夜床八尺此理誰能燭翩然歸¶
去家山是事都足　笑指舊隱逍遙分猿鶴地雲頂栽¶
花竹乗興生涯隨處好卜市心新築山色窺簾杏陰依¶
户門外從塵俗朱顔雪鬢清閑十二分福¶
　　又夏夜流螢照忩¶
暑天向晚最相宜一簇涼生新竹瀟洒軒忩還此景此¶
景真非凡俗猿鶴相隨烟霞自在與我交情熟人生如¶
<pb:KR4d0368_WYG_039-10b>¶
夢箇中堪把心卜　休嘆烏兎如飛功名富貴有分終¶
湏足不管他非非是是不管他榮和辱淨几明忩殘編¶
斷簡且恁閒勞碌流螢過處文章如在吾目¶
　　又壽姚橘州¶
溪頭上立問如何猶向清溪盤礴應為春防湏熟局且¶
借輕裘彈壓野聚晴炊烟波暖唱盡出江南北從容歸¶
衮三年功滿棊拆　真个福比南山誰無富貴無此團¶
圞樂錦瑟瑶琴清對處青紫諸郎參錯楚楚孫枝温温¶
<pb:KR4d0368_WYG_039-11a>¶
壻玉簾幙歡聲拍摳衣小子壽公也趂龜鶴¶
　¶
　¶
　¶
　¶
　¶
　¶
　¶
<pb:KR4d0368_WYG_039-11b>¶
　¶
　¶
　¶
　¶
　¶
　¶
　¶
　本堂集巻三十九¶
