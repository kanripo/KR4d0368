# -*- mode: mandoku-view; -*-
#+TITLE: 本堂集
#+DATE: 2015-08-25 00:06:19.740831
#+PROPERTY: ID KR4d0368
#+PROPERTY: BASEEDITION WYG    
#+PROPERTY: JUAN 卷四十三
<pb:KR4d0368_WYG_043-1a>¶
欽定四庫全書¶
　本堂集巻四十三¶
　　　　　　　　　　　　　宋　陳著　撰¶
　詞¶
　　浪淘沙次韻示弟觀二首¶
春事紫和紅蜂蝶爭叢消磨多少看花翁不用借他炊¶
黍枕何夢非空　茅屋菜畦中村甕醅濃醉時啼鳥喚¶
惺憁不道白頭添一歲舞月歌風¶
<pb:KR4d0368_WYG_043-1b>¶
年事夕陽紅霜滿髯叢摩挱蒼蘚白頭翁(自註云任/京口夾罔)能¶
見㡬人曽百歲一笑書空　囘首棣華中消得春濃平¶
生心事兩惺憁杖屨相從湏放密溪月山風¶
　　唐多令九日留城書懐¶
雁陣曉來霜鴉村夕照黄滿人間風景凄涼幸有菊牕¶
堪一醉爭又滯水雲鄉　沽酒也三行邀風與較量便¶
明朝吹送歸航趂得老盆新熟信日日是我重陽¶
　　又次前韻范純甫留飲¶
<pb:KR4d0368_WYG_043-2a>¶
蟹熟韻橙霜蛆浮染菊黄淡交情都没炎涼説道白頭¶
難㑹面留一日醉中鄉　世事與輪行時光逐寸量任¶
人間濤海風航拜了老龎歸去也髙着枕卧南陽¶
　　又城歸泊湖山¶
倦枕寄漁鄉篷低被怯霜月窺人多少思量自是欲眠¶
眠不穩禁聽得雁聲雙　和夢早催行歸來梅竹忩小¶
柴門分破閒忙翻笑白雲不定請得靜憇詩牀¶
　　行香子次韻元春兄¶
<pb:KR4d0368_WYG_043-2b>¶
吾輩么麽休嘆蹉跎得閒時且逐時過人間名利都是¶
浮華但退如進失如得少如多　誰信生來從髪尖磨¶
到如今方見霜涯筭天亦自無奈吾何是飢能忍寒能¶
耐老能歌¶
　　戀繡衾壽内子¶
梅忩歸坐㡬歲寒老生涯寂莫自便最喜得雙雙健與¶
粗茶淡飯結縁　眉前把酒深深勸這時光惟有靠天¶
看許大癡兒女且隨宜笑到百年¶
<pb:KR4d0368_WYG_043-3a>¶
　　西江月書懐¶
老去坐來睡重病多吟得詩慳有時忽自拍闌干一㸃¶
心隨天逺　柳絮飛從何處鶯聲啼破空山春風依舊¶
滿人間不奈雙顰閒管¶
　　又壽王之朝¶
華胄銀青氣脉仙風斑白鬚眉兒孫玉堂滿庭幃家慶¶
人間難比　浮世事如雲過平生心有天知舉杯相約¶
小春時歲歲梅花裏醉¶
<pb:KR4d0368_WYG_043-3b>¶
　　卜筭子壽族弟藻夫婦八十¶
月下百年縁天上雙星様九秩齊開自是希清健那堪¶
兩　紅葉景畨新黄菊香宜晩笑擁眉開祝壽聲滿勸¶
鴛鴦盞¶
　　又用前韻弟藻次日又設酒¶
喜氣滿清門慶集還新様卜醉筵開意轉濃昨日今朝¶
兩　愧我一年多見汝雙懽晚自覺人生此㑹希有酒¶
寧論盞¶
<pb:KR4d0368_WYG_043-4a>¶
　　南鄉子中秋無月¶
流景去難縻浮世危如拍浪坻纔遇中秋聊對月佳期¶
最怕晴明未可涯　人月本相依果是今朝却背違辜¶
負樓䑓多少醉堪悲何忍滂沱與畢離¶
　　寶鼎現代邑士送韓君美經歴¶
望京門外怕見催發東風行馬清到㡳氷壺滿了欲借¶
留來無計也祖勸酒看依依情戀都在眉尖眼下任萬¶
户詩旗曲帳有筆應難描寫　是則龜組隨𤓰卸好規¶
<pb:KR4d0368_WYG_043-4b>¶
模分付來者纔泛緑依紅小暇移講芹宫時促駕又指¶
㸃秀鄞城來脉疏瀹春流似畫更巧為溪山著句留作¶
千年佳話　最念一邑酸寒風雨暗真㡬成假向饕牙¶
交處還得儒珍田價便父母又如何做但結心香社願¶
濶步直上雲霄猶自囘頭奉化¶
　　沁園春代人送閻戎¶
蓮葉山前戎帳宏開轟然最稱羨鋪心如水肻教塵涴¶
為民乞雨喚得天譍紫邏韜鋒緑林掃影夜户都開無¶
<pb:KR4d0368_WYG_043-5a>¶
吠聲三鄉裏笑嘻嘻度日歌舞清平　溪頭載月將祖¶
帳花旗忍送行筭浮雲自在初無著相薰風正好却問¶
歸程折桞依依憇棠戀戀春無盡情趨朝去看青㝠玉¶
鉞金轡紅纓¶
　　喜遷鶯代邑士送梁宰(觀/)赴崑山同知¶
南廬佳號是自許孔明經綸才調對柳鳴琴慿花製錦¶
小試一同談笑怎知畫簾難駐忽又星輿催召但䜟得¶
耀碑潭水月交光相照　驛道春正好簇帳擎盃聴取¶
<pb:KR4d0368_WYG_043-5b>¶
殷勤禱畧鱠松鱸便膺芝鳯凌遡紫清津要當家得時¶
行志囘首舊封文廟疏化雨障狂瀾不盡生生芹藻¶
　　西江月送公棠戎¶
錢影何曽過眼筆頭那肯虧心繫門瘦馬影沈沈夜柝¶
不驚春枕　一去輕如蕉夢三鄉都是棠陰等閒換取¶
印黄金催上雲程新任¶
　¶
　本堂集巻四十三¶
